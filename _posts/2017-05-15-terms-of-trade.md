---
title: מהם תנאי הסחר, למה הם חשובים?
author: ליאור תבורי
image: trade-terms.png
imwidth: 850
imheight: 638
---

תנאי הסחר מייצגים את מחירי היצוא לעומת מחירי היבוא. זה מושג מעט סתום אך עד סוף הפוסט תבינו אותו בעצמכם!
מכיוון שישראל היא מדינה קטנה ופתוחה לעולם, חלק גדול מהדברים שמיוצרים בישראל מיוצאים לעולם <!--more--> (בעיקר לאירופה וארה"ב) ובאופן דומה חלק גדול מהמוצרים שאנחנו צורכים בישראל מיובאים מהעולם (בעיקר סחורות כמו נפט או ברזל וכלי רכב). בערך 30% ממה שאנחנו מייצרים אנחנו מוכרים לעולם ובאופן דומה בערך 30% ממה שאנחנו צורכים אנחנו מייבאים מהעולם. [ראו עוד נתונים כאן](https://data.worldbank.org/indicator/NE.TRD.GNFS.ZS?locations=IL&fbclid=IwAR2IPhCtxkBUUzVY7l6YIWFZNKgZrRAi_EgBvERyjn9LaboryHcUSE4M4M4).

![Terms of Trade]({{site.baseurl}}/chaluny.github.io/images/trade-terms.png)

בואו נבין את החשיבות של תנאי הסחר דרך דוגמה. נניח שישראל מייצרת רק כ-100 מלפפונים בשנה. כל שנה אזרחי ישראל יכולים לצרוך את ה-100 מלפפונים שהם ייצרו או לסחור בהם עם מדינות העולם ובתמורה לקבל עגבניות, פלפלים ועוד מוצרים. נניח שהמחירים של מלפפונים ועגבניות הם זהים אז ישראל יכולה להחליט לסחור ב-50 מלפפונים תמורת 50 עגבניות ולצרוך 50 מוצרים מכל סוג (כי היו לנו 100 מלפפונים אבל החלפנו 50 תמורת 50 עגבניות). הבחירה הזאת היא אחת מתוך הרבה בחירות שאנחנו יכולים לעשות. את סך הבחירות שישראל יכולה לעשות מתארים לפעמים על ידי "עקומת התמורה" עליה אולי נרחיב בפוסט נפרד.

כעת המחירים בעולם משתנים מכל מיני סיבות. נניח שמחיר העגבניות יורד ככה שמלפפון עכשיו שווה לשתי עגבניות. בעצם הישראלים נהיו יותר עשירים כי עכשיו אם הם רוצים לצרוך 50 עגבניות זה יעלה להם רק 25 מלפפונים! אז אפשר לצרוך 75 מלפפונים ו-50 עגבניות (כי היו לנו 100 מלפפונים והחלפנו 25 תמורת 50 עגבניות). קל לראות שאזרחי ישראל נהנים כעת מיותר מוצרים ולכן נאמר שרווחתם החומרית עלתה. באופן דומה אם מחיר המלפפון ירד או מחיר העגבנייה יעלה מצבם של אזרחי ישראל יורע ורווחתם החומרית תרד.

כמובן שבמציאות מדינות מייצרות מוצרים רבים ולכן הדוגמה שהצגנו היא פשטנית מאוד. אבל היא מתארת לכם את הדינמיקה ומסבירה מה קורה כשמחירי הייבוא (עגבניות) מוזלים- אז רווחתנו עולה ומה קורה כשמחירי הייצוא (מלפפונים) יורדים- אז רווחתנו יורדת. זה בשורה התחתונה מה שהמונח "תנאי סחר" מתאר.

בשנים האחרונות תנאי הסחר מאירים פנים לישראל. הרבה מוצרים שאנחנו https://www.boi.org.il/he/NewsAndPublications/RegularPublications/DocLib3/BankIsraelAnnualReport/%D7%93%D7%95%D7%97%20%D7%91%D7%A0%D7%A7%20%D7%99%D7%A9%D7%A8%D7%90%D7%9C%202016/chap-1-.pdf?fbclid=IwAR0ttClRVjfxUvbOyJ41XUZgoNWVmOSdeZwzn15sxac6fPmq-Q4vTIIOH3k)[מייצאים מתייקרים בעולם] (במיוחד מוצרי היי טק) והרבה מוצרים שאנחנו מייבאים מהעולם מוזלים (במיוחד נפט). בנוסף יש שינויים בהרכב המוצרים שאנחנו מייצאים ומייבאים. השינוי העיקרי הוא תחילת ההפקה של גז טבעי ממאגר "תמר" שהוביל להפחתה בייבוא של מוצרי אנרגיה לישראל. לכן רמת החיים בישראל השתפרה בשנים האחרונות הרבה יותר מאשר השיפור בכמות המוצרים והשירותים שאנחנו מייצרים.

בשנת 2015 למשל תנאי הסחר של ישראל [השתפרו](https://www.boi.org.il/he/NewsAndPublications/RegularPublications/DocLib3/BankIsraelAnnualReport/%D7%93%D7%95%D7%97%20%D7%91%D7%A0%D7%A7%20%D7%99%D7%A9%D7%A8%D7%90%D7%9C%202016/chap-2.pdf?fbclid=IwAR3owOY-GrWiSvzTyDlSI0Ulo2hJ6lLITeWIGmX22VssmL6dknGcJOidiMk) ב-8.9%. זה אומר שאפילו אם בשנה זאת ייצרנו ויצאנו בדיוק את אותה כמות כמו בשנת 2014 עדיין ההכנסה שלנו גדלה בכמעט 3% (כי אנחנו מייצאים רק 30% ממה שאנחנו מייצרים). וזה המון! (תחשבו שנותנים לכם העלאת שכר של 3% בשנה אחת בלי שקודמתם בדרגה או עשיתם יותר עבודה) בשנת 2016 תנאי הסחר המשיכו להשתפר, הפעם ב-2.9%.

התהליך הזה שישראל עוברת ברציפות לפחות מאז שנת 2012 אפשר למשכורות בישראל לעלות ולרוב המחירים בישראל לרדת. כמובן שיש עדיין מוצרים שלא הוזלו בישראל (במיוחד בתחום הדיור) אך אלו כוללים מוצרים ש"אינם סחירים" כלומר שלא ניתן לייבא אותם. 

לסיכום תנאי הסחר של ישראל השתפרו פלאים בשנים האחרונות וזה מאוד משמח. זה בין השאר אומר שישראלים מזהים נכון מגמות בעולם ומייצרים מוצרים שמחיריהם עולים בעולם. בנוסף זה אומר שמחירים של מוצרים מיובאים (שוב- בעיקר נפט) מוזלים ומצבן של מדינות שמפיקות נפט מורע מה שגם משפיע על המאזן האסטרטגי של ישראל במזה"ת (אבל לזה לא ניכנס).

[חיזק את הכלכלה הישראלית](https://www.boi.org.il/he/NewsAndPublications/PressReleases/Documents/%D7%94%D7%A1%D7%A7%D7%99%D7%A8%D7%94%20%D7%94%D7%A4%D7%99%D7%A1%D7%A7%D7%90%D7%9C%D7%99%D7%AA.pdf?fbclid=IwAR0klaQnFxKvn8VcKT9VsTwSRdrgECH7XEuvoutwCa6ubtA0Rq0-GRGFVaA)השיפור בתנאי הסחר עזר גם להקטין את החוב של ממשלת ישראל ובאופן כללי . 
